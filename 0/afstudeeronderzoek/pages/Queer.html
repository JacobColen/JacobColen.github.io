<!DOCTYPE html>

<link rel="stylesheet" href="./style.css">
<link rel="stylesheet" href="https://fonts.googleapis.com/css?family=Roboto&effect=outline">

<style>
    </style>

<head>

  <p style="position: absolute;left: 0rem;">
    <button onclick="history.back()">hoofdpagina</button>
</p>

<br>
<br>
     
<div class="container" id="titel">Queerschaamte</div>
  
  </head>


<body>

<br>
<p>The Velvet Rage is een boek geschreven door psycholoog Alan Downs over de ervaring van het opgroeien als homoseksuele man in een heteronormatieve wereld. Er is door de jaren heen hard gevochten voor de (sociale) acceptatie van queer mensen, maar er bestaan nog steeds veel problemen. Zo is de kans voor een homoseksuele man om verslaafd te raken vele malen groter dan die van een heteroseksuele man.</p>
<p>Het boek is opgedeeld in drie delen. Het eerste stadium is ‘overleven’ en beschrijft de schaamte en angst die veel queer mensen doormaken als ze opgroeien. Specifieker gaat het over de ervaring van ‘anders zijn’ wanneer je opgroeit.</p>
<p>Het tweede stadium is ‘bevrijding’ en beschrijft hoe queer mannen hun seksualiteit leren omarmen en stappen zetten om een gemeenschap te vinden. Volgens Downs blijven de meeste mannen in dit stadium hangen. Er is wel sprake van acceptatie, maar er is ook een leegte die niet echt gevuld wordt. De meeste verslaafden blijven hier hangen. Er is in dit stadium een gebrek aan een diepere betekenis die ontleend kan woorden aan (traumatische) ervaringen die het individu gedurende zijn leven heeft. Dat wil niet zeggen dat 'acceptatie' en 'bevrijding' oppervlakkige aangelegenheden zijn, maar het is belangrijk te realiseren dat ze ook als startpunt dienen.</p>
<p>Het derde stadium is zelfontplooiing en geeft advies over hoe je als queer man gelukkig kan worden en betekenis kan vinden.</p>
<p>Er wordt veel gebruikgemaakt van persoonlijke anekdotes van Downs en cliënten uit zijn praktijk. Hij stelt dat queer mannen voor specifieke uitdagingen staan waar de rest van de populatie niet mee te maken krijgt. Je wordt op veel manieren als buitenstaander beschouwd. En veel queer mannen proberen hiervoor te compenseren door externe doelen als financieel en fysiek succes na te streven, in plaats van hun interne behoefte aan acceptatie.</p>
<p>Ik zou de meeste mensen zeker 'The velvet rage' aanraden. Ook voor niet-queer personen is het interessant om te lezen over de werking van schaamte op deze groep. </p>
<h2>The velvet rage  (7/10)</h>



</body>  