<!DOCTYPE html>

<link rel="stylesheet" href="./style.css">

<style>
    </style>

<head>

  <p style="position: absolute;left: 0rem;">
    <button onclick="window.location.href='/0/afstudeeronderzoek.html'">hoofdpagina</button>
</p>
<p style="position: absolute;right:0rem">
    <button onclick="window.location.href='/0/afstudeeronderzoek/inhoudsopgave..html'">overzichtspagina</button>
</p>
<br>
<br>
     
<div class="container" style="display:flex; align-items: center; justify-content: center;font-size: 40px;max-width: 90%;margin:auto;">Hoe we zien</div>
  
  </head>


<body>

<br>
<p>In de filosofie is er een discussie gaande over sociale cognitie en hoe we anderen kunnen begrijpen in het dagelijks leven. We maken als mensen constant aannames over wat iemand zegt, voelt of wat hun intenties zijn. Een groot deel van de tijd schatten we situaties goed in, maar we kunnen geen gedachten lezen.</p>
<p>Ons vermogen om de mentale staat van anderen in te schatten wordt soms vergeleken met zwarte gaten in de natuurkunde. Tot voor kort hadden we er nog nooit eentje gezien, maar dat was niet per se nodig. De theorie stelde ons in staat om planeetbanen van verre hemellichamen te voorspellen. Zo hoeven wij ook geen gedachten te kunnen lezen om in te schatten wat iemands mentale staat is.</p>
<p>Ons vermogen om anderen te begrijpen wordt soms verklaard door de term volkspsychologie. Dit wordt ook wel een soort ‘common sense’ of intuïtieve psychologie genoemd. Door onze eigen ervaringen krijgen we inzicht in de ervaringen van andere mensen. In ‘Theory of mind’ zijn de twee voornaamste visies de theorie-theorie en simulatie-theorie.</p>
<p>Theorie-theorie is eigenlijk de grondslag van volkpsychologie en stelt dat ons vermogen om anderen te begrijpen is gerelateerd aan perceptie, handelingen en andere mentale staten. We kunnen mensen als het ware leren begrijpen. De simulatie-theorie gaat eigenlijk over ons vermogen om voor te stellen hoe het is om de ander te zijn. Je vraagt je dan eigenlijk af wat jij in dezelfde situaties zou doen en hoe je je zou voelen. Dit is iets wat de meeste mensen constant doen en soms leidt dit ook tot wat we noemen plaatsvervangende schaamte, of wat we soms wel ‘cringe’ noemen.</p>
<p>Soms maken we foutieve aannames over de mentale staat van anderen. Zo kan je je voorstellen dat een vegetariër het gênant vindt als je vlees eet, en je daarvoor schamen, terwijl het diegene misschien niet uitmaakt. Zo’n foute aanname kan dus ook leiden tot schaamte. In erge gevallen kan dit ook pathologisch zijn. Iemand met veel sociale angst kan constant verkeerde aannames maken over hoe anderen denken en zich doorlopend schamen.</p>





</body> 