<!DOCTYPE html>

<link rel="stylesheet" href="./style.css">
<link rel="stylesheet" href="https://fonts.googleapis.com/css?family=Roboto&effect=outline">

<style>
    </style>

<head>

  <p style="position: absolute;left: 0rem;">
    <button onclick="window.location.href='/0/afstudeeronderzoek.html'">hoofdpagina</button>
</p>
<p style="position: absolute;right:0rem">
    <button onclick="window.location.href='/0/afstudeeronderzoek/inhoudsopgave..html'">overzichtspagina</button>
</p>
<br>
<br>
     
<div class="container" id="titel">Hoe we zijn</div>
  
  </head>


<body>

<br>
<p>Schaamte is een sterk cultureel bepaald fenomeen. Het wordt op Wikipedia beschreven als een onaangename psychosociale emotie ten aanzien van de eigen normen en/of normen van anderen. Schaamte wordt ook wel beschreven als een vorm van negatieve zelfevaluatie.</p>
<p>Je kan stellen dat schaamte niet zonder een sociale context kan bestaan. Een sociale context waarbinnen jij een subject bent. Een subject met eigen opvattingen en waarden over ‘het zelf’. ‘Het zelf’ is echter een vaag begrip, maar ik doe een poging om het iets te verduidelijken. [En nog belangrijker: Wie de fuck ben ik?]</p>
<p>Stel je voor je zit achter je computer met een kop koffie en je denkt na over wat het eindproduct van je afstudeeronderzoek gaat worden. Je denkt aan het laatste grote project wat je hebt gedaan. Toen maakte je een website en nu overweeg je hetzelfde te doen. Buiten rijden auto’s lang en het is een zonnige dag.</p>
<p>In dit scenario is er een subject met een specifieke ervaring. Je hebt de fysieke ervaring van de zon en het horen van de auto’s, maar je hebt ook de mentale inspanning waarbij je terugblikt op eerdere ervaringen en fantaseert over ideeën voor de toekomst. Het subject heeft agentschap over wat die doet en bestaat door de tijd heen, en reflecteert ook op wat die eerder heeft meegemaakt. Hij is als het ware bewust van zichzelf als ‘een zelf’. We kunnen dus onszelf ervaren.</p>
<p>In de wetenschap heb je tig verschillende classificaties van het zelf. Je kan kort door de bocht zeggen dat wie je bent de ‘kern’ van jouw bestaan is. Dat blijft vaag, omdat het zelf eigenlijk vervangen wordt door een ander woord.</p>
<p>Psycholoog William James onderscheidde de materiële, sociale en spirituele zelf. Ulric Neisser onderscheidde de ecologische, interpersonale, privé en conceptuele zelf. Je hebt het hele concept van de onveranderlijke immateriële ziel, maar ook het zelf als autobiografisch verhaal. Er zijn dus een hoop aspecten die je kan onderscheiden aan het zelf. Net als dat er een hoop dingen zijn die je kan ervaren.</p>
<p>Het is in de context van schaamte belangrijk om er bewust van te zijn dat het ‘zelf’ zoveel verschillende aspecten heeft. Het verklaart deels waarom schaamte invloed heeft op zoveel verschillende aspecten van wie we zijn, en hoe het kan dat dit van mens tot mens kan verschillen.</p>





</body> 