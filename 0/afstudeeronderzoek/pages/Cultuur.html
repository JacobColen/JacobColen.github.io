<!DOCTYPE html>

<link rel="stylesheet" href="./style.css">
<link rel="stylesheet" href="https://fonts.googleapis.com/css?family=Roboto&effect=outline">

<style>
    </style>

<head>

  <p style="position: absolute;left: 0rem;">
    <button onclick="window.location.href='/0/afstudeeronderzoek.html'">hoofdpagina</button>
</p>
<p style="position: absolute;right:0rem">
    <button onclick="window.location.href='/0/afstudeeronderzoek/inhoudsopgave..html'">overzichtspagina</button>
</p>
<br>
<br>
     
<div class="container" id="titel">Nietsche</div>
  
  </head>


<body>

<br>
<h1 id="vergiffenis">Vergiffenis</h1>
<p>Wanneer we het over Nietsche hebben gaat het vaak over het begrip ressentiment met betrekking tot de ‘geboorte van’ moraal. En dan kan je het eindeloos hebben over haat, wrok en nijd. Maar een begrip waar we het weinig over hebben, maar Nietsche relatief veel, is schaamte.</p>
<p>Er worden in wetenschappelijke literatuur vier ‘hoofdfuncties’ van schaamte onderscheiden in het werk van Nietsche.</p>
<p>De eerste functie die wordt geassocieerd met schaamte is een van sociale controle/regulatie onder gelijken. Het gaat dan niet zozeer om de emotie die schaamte opwekt, maar om sociale status in relatie to schande. Iemand die sociaal wordt afgekeurd (beschand wordt) voelt waarschijnlijk wel schaamte. Als vorm van sociale controle kan schaamte zorgen voor een bepaald ‘equilibrium’ waarvan alle deelnemers vergelijkbare waarden aannemen en deze bij elkaar controleren. Het zorgt er bijvoorbeeld voor dat je geld kan uitlenen aan iemand zonder dat ze er ‘schaamteloos’ mee vandoor gaan. Het verlies van status en de bijbehorende schaamte wegen op tegen de toegenomen rijkdom.</p>
<p>Een tweede functie die wordt onderscheiden heeft te maken met ‘pathos van distantie’. Pathos van distantie gaat in dit geval over hoe de eerder beschreven sociale regelgeving ervoor kan zorgen dat men gevoelig raakt voor hiërarchie en de status van anderen. Je kan door die gevoeligheid voorspellingen doen over welke situaties schaamte kunnen oproepen en op die manier zulke situaties vermijden. Maar Nietsche zegt wel dat deze schaamte kan worden opgelegd door instituties. Zo kan het schaamtevol zijn om je hond uit te laten in een park waar honden verboden zijn, dit is in werkelijkheid institutioneel bepaald, maar door je hond mee te nemen ben je de plek ‘binnengedrongen’ en heb je jezelf iets toegeëigend wat niet voor jou bestemd is. Je ‘verdient het niet’ om hier te zijn. Het roept een gevoel op dat zegt ‘ik hoor hier niet’ en daar komt schaamte uit voort. Een overgevoeligheid voor pathos van distantie, en dus hiërarchie en status, kan leiden tot een constant gevoel van schaamte, doordat er een verabsoluteerde versie ervan zegt dat er niets is wat we echt ‘verdienen’. In bepaalde mate is dit wat je doormaakt met imposter syndrome.</p>
<p>Een derde functie van schaamte betrekt schaamte in relatie tot de menselijke natuur. Specifieker het verachten van onveranderlijke onderdelen van de menselijke natuur. Nietsche waarschuwt dat het verachten van ondeugden op korte termijn kan werken, bijvoorbeeld als je dreigt uit je slof te schieten en een vriend jouw woede uitbarsting wil besparen, maar dat het op de langere termijn kan zorgen tot onderdrukking van onze menselijke drijfveren en instinct. Het kan helpen om onderscheid te maken tussen de gedachte ‘ik wil niet boos worden’, het erkennen van boosheid als negatieve emotie, en ‘ik mag niet boos worden’, de zelfopgelegde eis niet boos te mogen zijn.</p>
<p>De vierde functie van schaamte is counter-schaamte. Dit neemt eigenlijk twee vormen aan. Aan de ene kant vindt Nietsche dat we terecht mensen mogen beschamen als ze vasthouden aan, of mensen verplichten tot, het dragen van schaamte voor dingen die deel uitmaken van de onveranderlijke menselijke natuur. In feite wanneer ze zich schamen voor dingen waar ze niks aan kunnen doen. De tweede vorm van counter-schaamte is om schaamte in te zetten als een soort aansporing. Zo zeg je bijvoorbeeld tegen iemand ‘ik weet dat je beter kan dan dit’ of ‘je kan zoveel meer, als je maar best doet’. Zo kan schaamte ook positief en constructief worden ingezet.</p>
<p>Nietsche laat een oordeel over schaamte in het midden. Aan de ene kant erkent hij dat het een nuttig en onontkomelijk onderdeel is van mens zijn, maar aan de andere kant ziet hij het ook als obstakel om een vrij mens te kunnen zijn. Mensen hebben een gevoeligheid voor schaamte die ons besef van hiërarchie en status bepaalt, maar deze gevoeligheid is niet voor iedereen gelijk. Ook is het belangrijk te erkennen dat schaamte soms verbonden is met bepaalde groeperingen. Zo kan er (institutioneel) bepaald zijn dat een bepaalde groep zich moet schamen binnen een bepaalde context.</p>
<p>Ook zijn er situaties waarin schaamte een pathologische uitwerking kan hebben. Dit kan zijn wanneer we overgevoelig zijn voor hiërarchie en status, pathos van distantie, en daardoor onszelf geen ruimte meer gunnen. Maar ook wanneer schaamte zich richt op onveranderlijke onderdelen van ons zijn.</p>





</body>  