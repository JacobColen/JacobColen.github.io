<!DOCTYPE html>

<link rel="stylesheet" href="./style.css">
<link rel="stylesheet" href="https://fonts.googleapis.com/css?family=Roboto&effect=outline">

<style>
    </style>

<head>

  <p style="position: absolute;left: 0rem;">
    <button onclick="history.back()">hoofdpagina</button>
</p>

<br>
<br>

<div class="container" id="titel">Vergiffenis</div>
<div class="container" id="titel"><blockquote>"It's not worth it for you to give energy to devote resenting this person anymore." <br> - Julien Baker</blockquote></div>
  
  </head>


<body>

<br>
<p>Als ik terugdenk aan mijn middelbare schooltijd heb ik veel leuke herinneringen, maar zie ik ook een groot zwart gat. Terugblikkend, met hulp van een therapeut, kan ik nu wel zeker zeggen dat ik ergens in die tijd depressief raakte. En dat die depressie uiteindelijk zelfs een dysthieme stoornis (chronische depressiviteit) is geworden. De laatste tijd ben ik bang dat ik daar nog steeds last van heb.</p>
<p>Deze periode is wat het eerste bij me opkomt als ik denk aan mijn eigen schaamte. Deels ook omdat het nog redelijk vers in mijn geheugen zit. Ik schaam me niet perse voor hoe ik me voelde in die tijd, maar ik schaam me vooral voor dat ik vaak loog over hoe ik me voelde.</p>
<p>Zo had ik als doctrine dat ik er alles aan zou doen om mijn moeder niet te vertellen dat het slecht ging op school. Op de basisschool haalde ik alleen maar tienen, maar op de middelbare was mijn eerste cijfer een 3.5 voor Frans. Dat heb ik haar nooit verteld.</p>
<p>En ik zei altijd dat ik mijn best zou doen, terwijl ik wist dat ik dat niet zou kunnen. Natuurlijk weet ik dat het ook wel een bepaalde strengheid naar mezelf is geweest die het maakte dat ik mijn daadwerkelijke ‘best’ niet goed genoeg vond.</p>
<p>Ik ben vaak bang dat ik nog steeds die persoon ben. En ik verwijt het mezelf vaak ook dat ik die persoon ben geweest. En ik zaai achterdocht bij mezelf, alsof ik de onbetrouwbare verteller van mijn eigen leven ben.</p>
<p>Laatst zag ik een interview met de band boygenius [<a href="https://www.youtube.com/watch?v=s4uRfq1cJfw">link</a>]. En op een bepaald moment hebben ze het over vergiffenis. En Julien Baker zegt op een bepaald moment dat vergiffenis niet gaat om de waarde die we zien in het vergeven van iemand die je iets heeft aangedaan, en het niet zo heeft bedoeld, maar dat het gaat om vergeven om jezelf te gunnen er geen energie meer in te hoeven steken. Je kan dan nog steeds iemand op alle mogelijke manieren vermijden, en enigszins verachten, maar het gaat vooral om dat je niet zoveel energie steekt in iets waar je geen controle over hebt. En dat raakte me.</p>
<p>Ik vraag me af of ik klaar ben mezelf te vergeven.</p>

</body> 

